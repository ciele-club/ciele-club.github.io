+++
title = "numer jeden w polsce"
date = 2021-03-23T20:43:46+01:00
draft = false
author = "cielę"
+++

Długo wyczekiwany przez wszystkich - pierwszy numer *Cielęcia*.
Występują: gupiki, chińskie znaki, piękne kobiety i aplikacje.

Otwieram również sekcję *Cielęcia* - [po życzenia](@/po-zyczenia.md).
Działa jak nasza własna, mała biblioteka - można z niej wypożyczać książki
(i inne rzeczy) oraz udostępniać je innym. Zainteresowanych proszę o wiadomość.

Zapraszam do lektury. ~MP


{{ post(title="-", authors=["nikola-swierczek"]) }}

{{ image(src="nikola-1.jpg") }}

{{ image(src="nikola-2.jpg") }}

---

{{ post(title="fajne apki", authors=["mikolaj-powierza"]) }}

- [OLauncher](https://play.google.com/store/apps/details?id=app.olauncher&hl=en&gl=US) - minimalistyczna lista aplikacji
- [Alarmy](https://play.google.com/store/apps/details?id=droom.sleepIfUCan&hl=en&gl=US) - trudnowyłączalny budzik
- [Intention](https://www.getintention.com/) - wtyczka, która blokuje dostęp do strony po przekroczeniu limitu czasu
- [Notion](https://www.notion.so/) - aplikacja do robienia notatek i organizacji projektów
- [Boosted](https://play.google.com/store/apps/details?id=com.boostedproductivity.app&hl=en&gl=US) - ładny timer ze statystykami

---

{{ post(title="gupiki", authors=["patrycja-martyniuk"]) }}

{{ image(src="patrycja-przyciete.jpg") }}
{{ image(src="patrycja-banner.jpg") }}

obsada: 4 gupiki. akwarium zdobyło 8. miejsce w konkursie firmy Trzmiel i filtr Aquael Turbo 500.

---

{{ post(authors=["mikolaj-staniczek"], title="Budowa znaków chińskiego pisma") }}

Chyba najciekawszym odkryciem podczas mojej dotychczasowej nauki chińskiego była budowa
znaków, a konkretnie to, że są one zbudowane z mniejszych elementów, jak z klocków Lego.
Zanim jednak przejdziemy do głównego tematu, kilka słów wyjaśnienia.

1. Pismo chińskie nie jest pismem alfabetycznym - jego znaki przede wszystkim przekazują
  znaczenie.
2. Od 2 połowy XX w. istnieją dwa systemy zapisu znaków - tradycyjny i uproszczony.
  Systemu tradycyjnego używa się na Tajwanie oraz w chińskiej diasporze, a systemu
  uproszczonego w Chinach ludowych. W poniższym tekście formy uproszczone podałem
  w nawiasach.

{{ image(src="cai.png") }}

Weźmy na przykład znak 財 (财) cái - bogactwo, majątek. Składa się on z dwóch tzw.
[kluczy](https://nihao.com.pl/rdzenie-klucze-w-chinskich-znakach/tabela-rdzeni/)*
(ang. radicals): 才cái - umiejętność i 貝 (贝) bèi - muszla. Z tych dwóch kluczy
pierwszy sugeruje wymowę - jego znaczenia nie bierze się pod uwagę, drugi z kolei
odpowiada za znaczenie (muszli w starożytnych Chinach używano jako płacideł). Takie
znaki, składające się z elementu fonetycznego, czyli wskazującego na wymowę i
semantycznego, czyli informującego o znaczeniu, tworzą najliczniejszą w języku chińskim
grupę semantyczno-fonetyczną.

{{ image(src="gui.png") }}

櫃 (柜) guì - kredens, szafka. Element semantyczny to 木 mù - drewno, a fonetyczny to
匱 (匮) kuì. Na ten znak można jednak spojrzeć jak na ideogram, ponieważ znak 匱 (匮)
sam składa się z dwóch mniejszych elementów: 匚 fāng (skrzynia) oraz 貴 (贵) guì (cenny,
drogi), wszystkie elementy razem wzięte dają więc w sumie coś podobnego do drewnianej
skrzyni na precjoza.

{{ image(src="feng.png") }}

瘋 (疯) fēng - szalony, oszaleć. Elementem fonetycznym jest tu znak 風 (风) fēng - wiatr,
natomiast za znaczenie odpowiada klucz choroby 疒 nè.

Kolejną, choć mniej liczną grupę znaków tworzą ideogramy, czyli znaki wyrażajace rzeczy
lub idee oparte na połączonej symbolice poszczególnych elementów. Nie ma więc w nich
podziału na element znaczeniowy i fonetyczny. Ze względu na tę symbolikę właśnie,
analizowanie ideogramów ma coś z analizowania poezji, zobaczcie zresztą sami:

{{ image(src="guo.png") }}

國 (国) guó - państwo, kraj. Jeden z moich ulubionych znaków, który okrutnie ucierpiał po uproszczeniu (ten znak w nawiasie), tracąc całą swoją poetykę. Mianowicie, autorzy reformy kierowali się najwyraźniej "oficjalną" etymologią (pochodzeniem) znaku, traktując cały jego środek (或（玉）huò - skarb, nefryt) jako jedną całość. Znak ten ma więc pokazywać, że kraj to skarb, otoczony granicami. Jednak tradycyjną formę znaku można, według etymologii “ludowej” rozbić na mniejsze elementy: “口” ,”一” oraz “戈”. Przyjrzyjmy im się po kolei:

- 口 - ten klucz występuje tu dwa razy, w dwóch różnych znaczeniach: jako ramka obejmująca całą resztę znaku (或) - tu symbolizuje granice państwa - i wewnątrz, w swoim podstawowym znaczeniu, symbolizując usta (mówiąc potocznie - gęby do wykarmienia)
- 一 - klucz ten zazwyczaj służy do zapisu liczby 1, tu jednak symbolizuje ziemię, na przykład pod uprawę
- 戈 - ten klucz, funkcjonujący także jako samodzielny znak, oznacza [starożytną chińską broń drzewcową](https:end a w naszym ideogramie symbolizuje tych, którzy tą bronią władają - żołnierzy.

Summa summarum, państwo to grupa ludzi, żyjąca na określonym obszarze ziemi, której
granic broni uzbrojona armia - i to wszystko mówi nam jeden znak! Czy to nie wspaniałe?

{{ image(src="sheng.png") }}

Albo taki znak: 聖 (圣) shèng - święty, jako rzeczownik lub czasownik. W swej formie
tradycyjnej składa się z trzech kluczy:

- 耳 ěr - ucho
- 口 kǒu - usta
- 王 wáng - król, władca, cesarz. Ten klucz ma jednak jeszcze głębszą symbolikę: w
- dawnych Chinach władca, zwłaszcza cesarz, był pośrednikiem między Niebem, Ziemią
- i ludźmi i to właśnie (zgodnie z tradycyjną etymologią) ten znak wyraża: górna kreska
- to Niebo, dolna to Ziemia, środkowa to ludzie, a pionowa kreska to właśnie władca,
- łączący to wszystko razem.

Ergo: święty to ktoś, kto słucha, na przykład modlitw zanoszonych przez mieszkańców
Ziemi do Nieba, kto mówi, na przykład wstawia się za proszącymi i łączy w ten sposób
Niebo i Ziemię.

Na niektóre ze znaków semantyczno-fonetycznych również można spojrzeć jak na ideogramy,
np.: 櫃 (柜) -znak 匱 (匮) sam składa się z dwóch mniejszych elementów: 匚 fāng (skrzynia)
oraz 貴 (贵) guì (cenny, drogi), wszystkie elementy razem wzięte dają więc w sumie coś
podobnego do drewnianej skrzyni na precjoza.
瘋 (疯) - jako się rzekło, na znak ten składają się elementy 風 (风) - wiatr
i 疒 - choroba, szaleństwo opisać więc można jako chorobliwy wiatr lub, nieco bardziej
archaicznie, jako morowe powietrze, które wdychane do płuc, miesza ludziom w głowach.

Mam nadzieję, że wywiązałem się dobrze z roli pośrednika (między Niebem pięknych znaków
i Ziemią słów zbudowanych z liter) i udało mi się choć trochę przybliżyć Wam fascynujący
świat chińskiego pisma, świat który ja sam dopiero zaczynam odkrywać. 再見**!

\* klucze - jest ich 214, to z nich właśnie, jak z klocków Lego, zbudowane są znaki
pisma chińskiego.

** 再見 (再见) zài jiàn - do zobaczenia

---

W następnym numerze: Instalacje artystyczno-chemiczne, "Widzenie Fiodorowa"
i znakomite ilustracje NP.
